<div class="page extra-padding-top">
    <h1>Kuluttajansuojalain mukaiset ennakkotiedot etämyynnistä</h1>
    <div class="column1">
        <h3>Yleistä</h3>
        <p>
            Tähän tiedotteeseen on koottu rahoituspalvelujen ja rahoitusvälineiden etämyyntiä koskevan kuluttajansuojalain 6a luvun edellyttämät ennakkotiedot, jotka on annettava kuluttajalle ennen etäsopimuksen tekemistä.
        </p>
        <p>
            Etämyynnissä kuluttaja ja palveluntarjoaja tekevät sopimuksen siten, että kaikki viestintä hoidetaan ilman henkilökohtaista tapaamista, kuten esimerkiksi kuluttajan ostaessa rahoituspalvelun internetin kautta tai puhelimitse.
        </p>
        <p>
            Ennakkotiedot annetaan Suomen lainsäädännön mukaisesti. Ennakkotiedot, sopimusehdot ja asiakaspalvelu annetaan suomen kielellä.
        </p>

        <h3>Tietoa palvelun tarjoajasta</h3>
        <p>
            Brocc Finance AB, filial i Finland, y-tunnus 2760357-3, aputoiminimi Brocc. Osoite Brocc, PL 359, 00101 Helsinki, puh. 010 5248 420, sähköposti talletukset@brocc.fi. Yhteydenpito Broccin kanssa tapahtuu sähköpostitse, Internetin kautta, kirjeitse tai puhelimitse.
        </p>
        <p>
            Brocc Finance AB, kotipaikka Tukholma, rek.nro 556058-8740, rekisteriviranomainen Yhtiövirasto, Ruotsi. Finansinspektionen on myöntänyt finanssipalveluita päätoimialanaan harjoittavalle Brocc Finance AB:lle luottolaitostoiminnasta annetun lain mukaisen toimiluvan.
        </p>
        <p>
            Brocc Finance AB:n valvova viranomainen on Ruotsin rahoitusmarkkinoita valvova lupa- ja valvontaviranomainen Finansinspektionen (Box 7821, SE-103 97, Stockholm, puhelin +46 8 408 980 00, sähköposti finansinspektionen@fi.se). Brocc Finance AB, filial i Finlandin toimintaa valvoo lisäksi rajoitetussa laajuudessa Finanssivalvonta (PL 103, FI-00101, Helsinki, puhelin +358 10 831 51, sähköposti fiva@fiva.fi). Kuluttaja-asioissa menettelytapoja valvoo myös kuluttaja-asiamies (Kilpailuja kuluttajavirasto, PL 5, 00531 Helsinki, puhelin +358 29 505 3000, www.kkv.fi).
        </p>

        <h3>Tietoa Brocc Säästötilistä</h3>
        <p>
            Brocc Säästötili on asiakkaalle avattava talletustili, jolle otetaan vastaan asiakkaan euromääräisiä takaisinmaksettavia varoja. Tililtä voidaan siirtää varoja asiakkaan ilmoittamalle asiakkaan nimissä olevalle vastatilille suomalaisessa pankissa. Brocc Säästötilille maksetaan korkoa Broccin kulloinkin soveltamien korkokannan ja korkoperusteiden mukaisesti. Brocc antaa tietoja sovellettavasta korkokannasta tilin avaamisen yhteydessä tilisopimuksessa. Tietoa sovellettavasta korkokannasta saa myös Broccin kotisivuilta osoitteesta {{documentClientData_website}}. Korko lasketaan vuoden kaikille kalenteripäiville. Korko talletetuille varoille lasketaan talletusta seuraavasta päivästä lähtien. Tililtä nostetulle summalle lasketaan korko aina nostopäivää edeltävälle päivälle. Korko maksetaan tilille vuodenvaihteessa tai tilin lopettamisen yhteydessä.
        </p>
        <p>
            Tilinomistaja voi tehdä tililtä kuusi (6) maksutonta nostoa kalenterivuodessa. Tämän määrän ylittävistä nostoista Broccilla on oikeus periä maksu kulloinkin voimassaolevan hinnaston mukaisesti. Broccilla on oikeus veloittaa tililtä siihen liittyvät kulut ja maksut ilman ennakkoilmoitusta tilinomistajalle. Brocc saa myös veloittaa tililtä tilinomistajalle suoritetuista palveluista aiheutuneet kulut, maksut ja palkkiot. Tähän sisältyvät myös maksuvaatimukset, joita Broccilla on tilinomistajaa kohtaan erääntyneistä maksuista (kuittausoikeus). Kuittausoikeutta ei saa käyttää pidättämällä tilinomistajan palkkaa, eläkettä tai muita Tilinomistajan elatukselle välttämättömiä ja niihin verrattavia tuloja. Ajankohtaista tietoa koroista ja kulloinkin voimassa oleva hinnasto löytyy osoitteesta {{documentClientData_website}}.
        </p>
    </div>

    <div class="column2">
        <p>
            Sopimuksesta saattaa seurata veroja, maksuja tai kuluja, joita Brocc ei veloita ja joita ei voi maksaa Broccin kautta. Tilille maksettu korko on korkotulon lähdeverosta annetun lain mukaisesti veronalaista. Brocc on velvollinen perimään tilille maksetusta korosta lähdeveron kulloinkin voimassa olevan lain ja määräysten mukaisesti.
        </p>

        <h3>Peruuttamisoikeus</h3>
        <p>
            Etäsopimuksena tehty uusi sopimus käsittää peruuttamisoikeuden etäsopimuksia koskevan lainsäädännön mukaisesti. Peruuttamisoikeus on neljätoista (14) päivää sopimuksen tekemisestä tai siitä myöhemmästä ajankohdasta, jona tilinomistaja on saanut ennakkotiedot ja sopimusehdot pysyvällä tavalla.
        </p>
        <p>
            Jos asiakas haluaa käyttää peruuttamisoikeuttaan, hänen tulee ilmoittaa siitä Broccille pysyvällä tavalla esim. postitse (Brocc, Talletukset, PL 359, 00101 Helsinki) tai sähköpostitse (talletukset@brocc.fi). Peruuttamisilmoituksessa on yksilöitävä peruutettava sopimus.
        </p>
        <p>
            Asiakkaan käyttäessä peruuttamisoikeutta, on Broccin ensi tilassa ja viimeistään 30 päivän kuluessa ilmoituksen vastaanottamisesta maksettava talletusvarat tilinomistajan etukäteen ilmoittamalle vastatilille. Broccilla on oikeus korvaukseen sopimuksen mukaisesta palvelusta ajalta, jona palvelua on käytetty peruuttamisoikeuden käyttöön saakka. Brocc ilmoittaa sopimusta tehtäessä tai hinnastossaan ne maksut ja palkkiot, jotka asiakas on velvollinen suorittamaan, jos hän käyttää peruuttamisoikeuttaan.
        </p>

        <h3>Asiakasneuvonta ja tuomioistuimen ulkopuoliset oikeussuojakeinot</h3>
        <p>
            Jos asiakas on tyytymätön Broccin palveluihin, hän voi ottaa yhteyttä ensisijaisesti Broccin asiakaspalveluun (puh. 010 5248 420, sähköposti talletukset@brocc.fi). Mikäli asiakas on tyytymätön asiakaspalvelun vastaukseen, hän voi tehdä kirjallisen valituksen Broccin reklamaatiovastaavalle (Reklamaatiovastaava, Brocc, PL 359, 00101 Helsinki, sähköposti: reklamaatiot@brocc.fi). Jos asiakkaan ja Broccin välillä ei päästä neuvotellen ratkaisuun, voi asiakas viedä erimielisyyden kuluttajariitalautakuntaan ratkaistavaksi tai pyytää Vakuutus- ja rahoitusneuvonnan apua tilanteen selvittämisessä.
        </p>
        <p>
            Kuluttajariitalautakunta voi antaa ratkaisusuosituksen kuluttajan ja elinkeinonharjoittajan välisestä erimielisyydestä, joka koskee kulutushyödykkeen kuten rahoituspalvelun hankintaa tai liittyy kulutushyödykesopimukseen. Ennen asian viemistä kuluttajariitalautakunnan käsittelyyn kuluttajan tulee olla yhteydessä maistraattien kuluttajaneuvontaan (www.kuluttajaneuvonta.fi). Yhteystiedot: Hämeentie 3, PL 306, 00531 Helsinki, puhelin +358 10 366 5200, lisätietoja osoitteesta www.kuluttajariita.fi.
        </p>
        <p>
            Vakuutus- ja rahoitusneuvonta voi auttaa erimielisyyden selvittämisessä, mutta ei voi antaa oikeudellisesti sitovaa ratkaisua. Vakuutus- ja rahoitusneuvonnan yhteydessä toimivat Vakuutuslautakunta, Pankkilautakunta ja Arvopaperilautakunta. Yhteystiedot: Porkkalankatu 1, 00180 Helsinki, puhelin +358 9 6850 120. Lisätietoja osoitteesta www.fine.fi.
        </p>

        <h3>Sovellettava laki ja oikeuspaikka</h3>
        <p>
            Sopimukseen sovelletaan Suomen lakia. Sopimuksesta aiheutuneet kiistat ratkaistaan Suomessa sen paikkakunnan yleisessä käräjäoikeudessa, jonka tuomiopiirissä asiakkaalla on kotipaikka. Mikäli asiakkaalla ei ole kotipaikkaa Suomessa, kiistat ratkaistaan Helsingin käräjäoikeudessa.
        </p>
    </div>
</div>
<div class="page extra-padding-top">
    <div class="column1">
        <h3>Talletussuoja</h3>
        <p>
            Brocc Säästötili kuuluu Ruotsin talletussuojan piiriin Ruotsin valtiokonttorin (Riksgälden) päätöksen mukaisesti. Talletussuoja tarkoittaa, että mikäli Brocc Finance AB asetetaan konkurssiin tai Ruotsin Finanssivalvonta (Finansinspektionen) tekee päätöksen korvausvastuun voimaanastumisesta, on jokaisella asiakkaalla oikeus korvaukseen, joka suojaa 100 000 euroon asti tallettajan yhteenlasketut tileillä olevat talletusvarat. Ruotsin valtiokonttori maksaa korvauksen asiakkaille viimeistään 7 pankkipäivän kuluessa konkurssipäätöksestä. Lisätietoja osoitteessa www.insattningsgarantin.se.
        </p>
    </div>
    <div class="column2">
    </div>
</div>

<div class="page extra-padding-top">
    <h1>BROCC SÄÄSTÖTILIN YLEISET EHDOT</h1>
    <div class="column1">
        <h3>1. Yleistä</h3>
        <p>
            Näitä ehtoja sovelletaan Brocc Finance AB:n, jota edustaa Suomessa Brocc Finance AB, filial i Finland (Brocc), ja yksityishenkilöiden välisiin Brocc Säästötilin sopimuksiin ja ne ovat osa tilisopimusta. Ainoastaan täysivaltainen, luonnollinen henkilö voi olla tilinomistaja. Tilinomistaja voi tallettaa ja nostaa hänelle kuuluvia varoja tililtä. Tili on tarkoitettu tilinomistajan yksityiskäyttöön, eikä sitä saa käyttää elinkeinotoimintaan.
        </p>
        <p>
            Brocc Säästötilin valuuttana voi olla ainoastaan euro. Tilin talletusvarojen määrä, pääomitettu korko pois luettuna, saa olla enintään 100 000 euroa, tai jos tilinomistajalla on Broccilla useita tilejä, vastaavasti yhteensä 100 000 euroa. Tämän määrän ylittävä summa siirretään asiakkaan etukäteen ilmoittamalle vastatilille.
        </p>

        <h3>2. Määritelmät</h3>
        <p>
            <i>Asiakas.</i> Asiakkaalla tarkoitetaan tilinomistajaa.
        </p>
        <p>
            <i>Pankkipäivä.</i> Pankkipäivä on päivä, jolloin pankit ovat avoinna Suomessa tai Ruotsissa. Jollei toisin ole erikseen ilmoitettu, pankkipäiviä ovat viikonpäivät maanantaista perjantaihin pois lukien suomalaiset ja ruotsalaiset pyhäpäivät, Ruotsin kansallispäivä ja Suomen itsenäisyyspäivä, vappupäivä sekä joulu- ja juhannusaatto ja päivät, joita ei muutoin ole pidettävä pankkipäivinä.
        </p>
        <p>
            <i>Tili.</i> Tilillä tarkoitetaan yksittäistä Brocc Säästötiliä, josta tilinomistaja ja Brocc ovat tehneet tilisopimuksen.
        </p>
        <p>
            <i>Tilinomistaja.</i> Tilinomistajalla tarkoitetaan sitä, jolle Brocc on velkaa tilillä olevat varat ja joka voi määrätä tilistä ja tilillä olevista varoista haluamallaan tavalla. Tilinomistaja on se, joka tekee Broccin kanssa tilisopimuksen säästötilin avaamisesta.
        </p>
        <p>
            <i>Tilisopimus.</i> Tilisopimuksella tarkoitetaan yksittäistä Brocc Säästötiliä koskevaa sopimusta, jonka Brocc ja asiakas yhdessä tekevät sekä kulloinkin voimassa olevia Brocc Säästötilin yleisiä ehtoja ja hinnastoa.
        </p>
        <p>
            <i>Vastatili.</i> Vastatili on tilinomistajan Broccille ilmoittama suomalaisessa pankissa oleva tilinomistajan nimissä oleva tili.
        </p>

        <h3>3. Tilin käyttö</h3>
        <p>
            Tilinomistaja antaa Broccille valtuudet suorittaa tilinomistajan Broccille antamia toimeksiantoja. Tilinomistaja vastaa annettujen tietojen oikeellisuudesta toimeksiannon yhteydessä. Tilinomistaja sitoutuu käyttämään palvelua tavalla, joka ei ole ristiriidassa voimassa olevan lainsäädännön kanssa. Broccilla on oikeus estää tilapäisesti tilin käyttö, jos on syytä uskoa, että toimeksiantajan henkilöllisyys tai valtuudet on tarkastettava uudelleen tai toimeksianto on varmistettava muulla tavalla ennen sen suorittamista. Tilinomistajalla ei ole oikeutta saada korvausta tämän kohdan mukaisista toimenpiteistä.
        </p>
        <p>
            Brocc ei hyväksy tililtäottotoimeksiantoa, jos tililtä puuttuu käytettävissä olevia varoja. Brocc ei ole velvollinen ilmoittamaan tilinomistajalle, jos toimeksiantoa ei voida suorittaa.
        </p>
        <p>
            Tilinomistaja tunnistautuu luottamusverkoston avulla verkkopankkitunnuksilla vahvaa sähköistä tunnistautumista käyttäen tai muulla tavalla Broccin ohjeiden mukaan. Brocc pidättää itselleen oikeuden päättää onko henkilötodistus, valtakirja tai muu toimivaltaa osoittava asiakirja hyväksyttävä
        </p>
    </div>
    <div class="column2">
        <h3>4. Tilin vaihtoehtoiset käyttöominaisuudet vaihtuvakorkoisena tai kiinteäkorkoisena tilinä</h3>
        <p>
            Tilinomistaja pystyy käyttämään tiliä kahdella (2) eri tapaa valitsemallaan tavalla. Tili on käytettävissä asiakkaan valitseman mukaisesti joko vaihtuvakorkoisena tilinä taikka kiinteäkorkoisena tilinä.
        </p>
        <p>
            Tilinomistajan käyttäessä tiliä vaihtuvakorkoisena tilinä, sovelletaan siihen Broccin kulloinkin soveltamaa vaihtuvaa korkoa.
        </p>
        <p>
            Tilinomistajan käyttäessä tiliä kiinteäkorkoisena tilinä, sovelletaan siihen riippuen tilin käyttöön liittyvistä tarkemmista olosuhteista tiettyä kiinteää korkoa tietyn ennalta määritellyn aikavälin
            puitteissa.
        </p>
        <p>
            Lisätietoja tilin vaihtoehtoisista korko-ominaisuuksista ja tarjottavista vaihtoehdoista löytyy Broccin kotisivuilta osoitteessa www.brocc.fi ja Broccin muista kanavista sekä Broccin yhteistyökumppanien ilmoittamina tietoina. Kolmannet osapuolet voivat omasta aloitteestaan päättää ilmoittaa Broccin tarjoamista palveluista, mutta tällaisten osapuolten toimiessa itsenäisesti Broccin hallinnan ulottumattomissa ei Brocc pysty vastaamaan siitä, että tällä tapaa ilmoitetut tiedot olisivat oikeita.
        </p>
        <p>
            Tiliä tarjotaan kiinteäkorkoisena tilinä normaalisti kattaen 1-60 kuukauden sitoutumisajan kiinteää korkoa vastaan. Kiinteäkorkoisella tilillä on tietty sitoutumisaika ilmentäen niitä korko-ominaisuuksia, jotka annetaan tiliä avatessa. Sitoutumisaika käynnistyy, kun tili avataan taikka kun vaihtuvakorkoinen tili muunnetaan kiinteäkorkoiseksi tiliksi. Kun kiinteäkorkoisen tilin sitoutumisaika päättyy, muuttuu tili automaattisesti vaihtuvakorkoiseksi tiliksi. Vaihtuvakorkoinen tili voidaan liittää kiinteäkorkoiseen tiliin.
        </p>
        <p>
            Tilinomistajan käyttäessä tiliä kiinteäkorkoisena tilinä, tilille tulee siirtää sovittu määrä varoja 7 päivän kuluessa siitä, kun tili on avattu tilinomistajalle. Muussa tapauksessa Broccilla yksipuolisesti oikeus sanoa irti kiinteäkorkoinen tili kokonaan tai yksipuolisesti muuntaa kyseinen kiinteäkorkoinen tili vaihtuvakorkoiseksi tiliksi.
        </p>
    </div>
</div>

<div class="page extra-padding-top">
    <div class="column1">
        <h3>5. Tilillepanot ja tililtäotot</h3>
        <p>
            Tilillepanot tilille tehdään tilisiirrolla. Ajankohtaiset tilinumerotiedot selviävät Broccin kotisivuilta osoitteessa www.brocc.fi. Tilinomistaja saa tallettaa tilille korkeintaan 100 000 euroa. Tililtäotot tehdään Omien Sivujen kautta osoitteessa www.brocc.fi. Tililtä nostettu summa siirretään ainoastaan tilinomistajan etukäteen ilmoittamalle tilinomistajan nimissä olevalle vastatilille suomalaisessa pankissa kolmen (3) pankkipäivän sisällä.
        </p>
        <p>
            Kun tilinomistaja käyttää tiliä vaihtuvakorkoisena tilinä, tilinomistaja voi tehdä tililtä tililtäottoja ilman kuluja.
        </p>
        <p>
            Kun tilinomistaja käyttää tiliä kiinteäkorkoisena tilinä, jossa on sitoutumisaikaa jäljellä, peritään tilinomistajalta nostopalkkio Broccin voimassa olevan hinnaston mukaan. Edellä mainitusta huolimatta, Brocc ei peri tilinomistajalta nostopalkkiota seuraavissa tilanteissa:
            a) Tilinomistaja vetoaa 14 päivän peruutusoikeuteensa
            b) Tilinomistaja on menehtynyt ja kuolinpesä pyytää tilin päättämistä
        </p>
        <p>
            Tietyn suuruisen tililtäoton toteuttaminen edellyttää, että tilillä on vähintään tililtäoton summaa sekä mahdollisesti soveltuvaa nostopalkkiota vastaava määrä varoja.
        </p>
        <p>
            Tililtäotto edellyttää lisäksi, että tiliin ei ole kohdistettu viranomaisen antamaa päätöstä kieltää tilin hallinta ja että tiliä ei olla lukittu Broccin toimesta vireillä olevan rikosepäilyyn liittyvän tutkinnan vuoksi. Tililtäotto voidaan suorittaa Broccin toimesta, mikäli ulosottoviranomainen on antanut asiasta päätöksen.
        </p>
        <p>
            Broccilla on oikeus tarkistaa, että tilinomistaja on nostoja varten ennalta ilmoitetun vastatilin omistaja joko vaatimalla tilinomistajalta valtakirjan, jossa annetaan Broccille oikeus tarkistaa vastatilin omistaja tai sopimalla tarkistus tehtäväksi muulla tavalla siten, että se täyttää Broccin kulloinkin voimassa olevien tunnistustarkastusten ja tunnistuskäytäntöjen vaatimukset. Etukäteen ilmoitetun vastatilin muutoksesta on ilmoitettava Broccille kirjallisesti käyttäen kaavaketta, joka on saatavana Broccin kotisivuilta. Tiedot vastatilin tilinumeron muutoksesta rekisteröidään viimeistään viidentenä (5) pankkipäivänä siitä, kun kirjallinen ilmoitus muutoksesta on saapunut Broccille.
        </p>
    </div>

    <div class="column2">
        <h3>6. Korko</h3>
        <p>
            Tilille maksetaan korkoa Broccin kulloinkin soveltaman korkokannan ja korkoperusteiden mukaisesti. Tilille maksettava korko riippuu täten siitä, käyttääkö tilinomistaja tiliään vaihtuvakorkoisena taikka kiinteäkorkoisena tilinä. Brocc antaa tietoja sovellettavasta korkokannasta tilin avaamisen yhteydessä tilisopimuksessa. Tietoa sovellettavasta korkokannasta saa myös Broccin kotisivuilta osoitteesta www.brocc.fi.
        </p>
        <p>
            Korko talletetuille varoille lasketaan päivittäin ja on tilinomistajan nähtävillä Omat Sivut -verkkopalvelussa Broccin kotisivuilla. Korko pääomitetaan jokaisen kalenterikuukauden lopussa, tarkoittaen sitä, että tilille laskettua talletusaikaan perustuvaa korkoa vastaava määrä varoja siirretään tilinomistajan tilille.
        </p>
        <p>
            Koron laskentaperuste tilille toimii siten, että korko lasketaan perustuen edellisen päivän tilisaldoon vähentäen tästä summasta mahdollisen saman päivän aikana tehtävän tililtäoton, kerrottuna soveltuvaan korkokantaan taikka määrään päiviä kuluvan vuoden aikana. Täten korko maksetaan tilille siitä ajasta kuin tilisaldoa vastaavaa määrää varoja on pidetty tilillä.
        </p>
        <p>
            Broccilla on oikeus muuttaa koron laskentaperusteita. Korkoon kohdistuvista muutoksista Brocc ilmoittaa tilinomistajalle näiden yleisten ehtojen kohdan 14. mukaisesti. Tilinomistajalle edullisia koron muutoksia voidaan kuitenkin soveltaa ilman ennakkoilmoitusta
        </p>
    </div>
</div>

<div class="page extra-padding-top">
    <div class="column1">
        <h3>7. Maksut ja palkkiot</h3>
        <p>
            Tilinomistaja on velvollinen maksamaan tilin avaamiseen, tilin käyttöön, tilin ylläpitoon ja Broccin lähettämiin ilmoituksiin liittyvät maksut ja palkkiot, joiden määrät ilmenevät kulloinkin voimassa olevasta hinnastosta. Tilinomistajalle annetaan tietoa soveltuvista maksuista tilin avaamisen yhteydessä. Kulloinkin voimassa oleva hinnasto on saatavilla Broccin kotisivuilta osoitteesta www.brocc.fi.
        </p>
        <p>
            Broccilla on oikeus veloittaa edellä mainitut maksut ja palkkiot tililtä ilman ennakkoilmoitusta. Tilinomistaja on velvollinen huolehtimaan siitä, että tilillä on varoja sellaisten maksujen ja palkkioiden veloittamista varten, joita Broccilla on oikeus veloittaa tililtä tilisopimuksen ehtojen tai muun sitoumuksen mukaan. Jollei tilillä ole edellä mainitussa tilanteessa varoja Broccin maksujen ja palkkioiden veloittamista varten, Broccilla on oikeus kirjata veloitusta vastaava määrä tilille Broccin saatavaksi. Tällaisia maksuja ovat muun muassa tilisopimuksen ehtojen mukaiset viivästyskorot, maksut ja palkkiot sekä muihin tilinomistajan ja Broccin välisiin sopimuksiin tai erillisiin toimeksiantoihin perustuvat maksut ja palkkiot, jotka on sovittu veloitettavaksi tililtä. Tilinomistaja on velvollinen maksamaan Broccille ja Broccilla on oikeus veloittaa tililtä tilille myöhemmin tulleista varoista saatavalleen kertynyt viivästyskorko, maksumuistutuksen lähettämisestä perittävä maksu sekä muut saatavan perimisistä aiheutuvat maksut ja palkkiot.
        </p>

        <h3>8. Tilinylitys</h3>
        <p>
            Tilinomistaja saa käyttää tiliä vain siten, että tili ei ylity. Tilinomistajan velvollisuutena on pysyä ajan tasalla tilin talletusvarojen määrästä. Jos tili ylitetään, tilinomistaja on velvollinen siirtämään puuttuvan määrän varoja tilille välittömästi.
        </p>
        <p>
            Tilinylitys oikeuttaa Broccin veloittamaan tililtä hinnastossa ilmoitetut erityisen ylityskoron ja/tai ylitysmaksun sekä kirjallisesta maksumuistutuksesta perittävän maksun. Maksut ja ylityskorko veloitetaan tililtä Broccin valitsemana ajankohtana. Ylityskorko lasketaan ylityksen tapahtumispäivästä alkaen ylityksen päättymispäivään saakka. Ylityskorko ja viivästyskorko pääomitetaan kuukausittain. Jos ylitys on merkittävä tai tilinomistaja ylittää tilinsä toistuvasti, Broccilla on oikeus sulkea tili.
        </p>

        <h3>9. Verot</h3>
        <p>
            Tilille maksettu korko on korkotulon lähdeverosta annetun lain 1341/1990 mukaisesti veronalaista tuloa. Brocc on velvollinen perimään tilille maksetusta korosta lähdeveron kulloinkin voimassa olevan lain ja määräysten mukaisesti.
        </p>

        <h3>10. Vuosiraportti ja tiliotteet</h3>
        <p>
            Brocc toimittaa tilinomistajalle vuosittaisen tiliotteen, joka laaditaan 31. joulukuuta mennessä. Tiliote toimitetaan tilinomistajalle näiden yleisten ehtojen kohdan 10. mukaisesti.
        </p>
        <p>
            Asiakas näkee tiliotteen ja tekemänsä talletukset ja nostot kirjautumalla Omat Sivut -verkkopalveluun Broccin kotisivuilla.
        </p>
    </div>

    <div class="column2">
        <h3>11. Broccin ja asiakkaan välinen viestintä</h3>
        <p>
            Tilinomistaja antaa suostumuksensa siihen, että Broccin ja tilinomistajan väliseen asiointiin käytetään sähköisiä viestintävälineitä, mukaan lukien Broccin Omat Sivut -verkkopalvelua. Broccilla on oikeus lähettää tiedoksiantoja tilinomistajalle myös tämän ilmoittamaan sähköpostiosoitteeseen.
        </p>
        <p>
            Omat Sivut- verkkopalvelussa, sähköpostitse tai kirjeitse tilinomistajan Broccille ilmoittamaan tai tilinomistajan Digi- ja väestötietoviraston mukaiseen osoitteeseen lähetetyt tiedoksiannot ja ilmoitukset katsotaan saapuneeksi tilinomistajalle viimeistään seitsemäntenä (7) päivänä lähettämisestä. Tilinomistajan on ilmoitettava yhteystietojensa muutoksista Broccille viipymättä.
        </p>
        <p>
            Tilinomistaja voi lähettää Broccille tilisopimusta ja näitä ehtoja koskevat ilmoitukset postitse osoitteeseen Talletukset, Brocc, PL 359, 00101, Helsinki, tai sähköpostilla talletukset@brocc.fi. Broccin katsotaan saaneen ilmoituksen viimeistään seitsemäntenä (7) päivänä sen lähettämisen jälkeen.
        </p>
        <p>
            Tilinomistajan ja Broccin välisessä viestinnässä käytetään suomen kieltä.
        </p>

        <h3>12. Irtisanominen</h3>
        <p>
            Tilisopimus on voimassa toistaiseksi, jollei toisin ole sovittu.
        </p>
        <p>
            Tilinomistajalla on oikeus, milloin tahansa irtisanoa tilisopimus päättymään välittömästi. Broccilla on oikeus irtisanoa tilisopimus päättymään kahden (2) kuukauden kuluttua irtisanomisesta. Jos tilinomistaja on olennaisesti rikkonut tilisopimukseen perustuvia velvoitteitaan, on Broccilla oikeus purkaa tilisopimus päättymään välittömästi.
        </p>
        <p>
            Broccilla on oikeus lopettaa tili, kun irtosanomisaika on kulunut tai tilisopimus on purettu edellä mainitulla tavalla. Brocc maksaa mahdolliset tilillä olevat varat ja korot tilinomistajan ennalta ilmoittamalle vastatilille sen jälkeen, kun irtisanomisaika on kulunut tai tilisopimus on purettu.
        </p>

        <h3>13. Broccin vastuun rajoitukset</h3>
        <p>
            Brocc ei vastaa vahingosta, joka aiheutuu lainmuutoksen tai viranomaispäätöksen seurauksena, sodasta tai työmarkkinaselkkauksesta eikä ylivoimaisesta esteestä. Ylivoimaisena esteenä pidetään sellaista ennalta arvaamatonta seikkaa tai olosuhteiden muutosta, joka on Broccin vaikutusmahdollisuuksien ulkopuolella.
        </p>
        <p>
            Broccin tulee ilmoittaa niin pian kuin mahdollista edellä mainituista tapahtumista asiakkaalle. Brocc ei ole velvoitettu korvaamaan muissa tapauksissa aiheutunutta vahinkoa, jos normaalia huolellisuutta ja varovaisuutta on noudatettu. Brocc ei vastaa missään tilanteessa välillisestä vahingosta, ellei Brocc ole syyllistynyt törkeään huolimattomuuteen. Brocc ei vastaa vahingosta, joka johtuu siitä, että tilinomistaja on ilmoittanut nostojen vastatilille virheellisen tilinumeron.
        </p>
        <p>
            Mikäli Brocc on edellä luetelluista syistä estynyt suorittamasta maksua tai toteuttamasta muuta toimenpidettä, maksun tai toimenpidettä saa siirtää siksi aikaa, kunnes esteen vaikutus on päättynyt. Jos maksun suorittaminen siirtyy, Brocc maksaa korkoa soveltuvan korkokannan mukaan.
        </p>
    </div>
</div>

<div class="page extra-padding-top">
    <div class="column1">
        <h3>14. Näyttö tilin tilanteesta</h3>
        <p>
            Brocc kirjaa tilitapahtumat kirjanpitoonsa. Broccin kirjanpitoa pidetään luotettavana näyttönä tilin tilanteesta, kunnes tilinomistaja toisin osoittaa.
        </p>

        <h3>15. Tilisopimuksen ehtojen ja hinnaston muutokset</h3>
        <p>
            Tilisopimuksen ehtoja sekä hinnastoa voidaan muuttaa. Brocc lähettää ilmoituksen tilisopimuksen ehtojen ja hinnaston muutoksista siten, kun näiden ehtojen kohdassa 10 on sovittu Broccin ja asiakkaan välisestä viestinnästä. Tilisopimuksen ehtojen ja hinnaston muutos tulee voimaan Broccin ilmoittamasta ajankohdasta lukien, kuitenkin aikaisintaan kahden (2) kuukauden kuluttua ilmoituksen lähettämisestä tilinomistajalle.
        </p>
        <p>
            Tilinomistajan katsotaan saaneen ilmoituksen kohdassa 10 tarkoitetussa ajassa. Tilinomistajan katsotaan hyväksyneen muutokset ja sopimus jatkuu muutetun sisältöisenä, jollei tilinomistaja muutoksen ilmoitettuun voimaantulopäivään mennessä ilmoita Broccille vastustavansa muutosta kohdassa 10 sovitusti. Tilinomistajalla on oikeus muutoksen ilmoitettuun voimantulopäivään saakka irtisanoa tilisopimus päättymään heti tai ennen ilmoitettua muutoksen voimaantulopäivää. Jos tilinomistaja vastustaa muutosta tilinomistajalla ja Broccilla on oikeus irtisanoa tämä sopimus näiden ehtojen kohdan 11 mukaan.
        </p>
        <p>
            Mikäli Brocc on tilisopimuksen ehtojen ja hinnaston muuttamisen yhteydessä ilmoittanut, että muutoksen vastustaminen ennen sen voimaantuloa johtaa tilisopimuksen päättymiseen muutoksen voimaantulohetkellä, Broccilla on oikeus katsoa tilisopimus päättyneeksi muutoksen voimaantulohetkellä ilman eri ilmoitusta.
        </p>

        <h3>16. Tiedonsaantioikeus ehdoista ja ennakkotiedoista sopimussuhteen aikana</h3>
        <p>
            Tilinomistaja voi pyytää tilisopimuksen ehdot ja tilisopimukseen liittyvät ennakkotiedot Broccilta sopimussuhteen aikana maksutta. Brocc toimittaa tässä kohdassa mainitut tiedot tilinomistajalle kohdassa 10 mainitulla tai erikseen sovitulla pysyvällä tavalla.
        </p>

        <h3>17. Valitukset ja kiistat Jos asiakas on tyytymätön Broccin palveluihin, hän voi ottaa yhteyttä
            ensisijaisesti</h3>
        <p>
            Broccin asiakaspalveluun (puh. 010 5248 410 sähköposti talletukset@brocc.fi). Mikäli asiakas on tyytymätön asiakaspalvelun vastaukseen, hän voi tehdä kirjallisen valituksen Broccin reklamaatiovastaavalle (Reklamaatiovastaava, Brocc, PL 359, 00101 Helsinki, sähköposti: reklamaatiot@brocc.fi).
        </p>
        <p>
            Jos asiakkaan ja Broccin välillä ei päästä neuvotellen ratkaisuun, voi asiakas viedä erimielisyyden kuluttajariitalautakunnan ratkaistavaksi. Kuluttajariitalautakunta (www.kuluttajariita.fi) voi antaa ratkaisusuosituksen kuluttajan ja elinkeinonharjoittajan välisestä erimielisyydestä, joka koskee kulutushyödykkeen kuten rahoituspalvelun hankintaa tai liittyy kulutushyödykesopimukseen. Ennen asian viemistä kuluttajariitalautakunnan käsittelyyn kuluttajan tulee olla yhteydessä Kilpailu- ja kuluttajaviraston (KKV) kuluttajaneuvontaan (www.kuluttajaneuvonta.fi). KKV:n yhteystiedot: Lintulahdenkuja 2, PL 5, 00531 Helsinki, puhelin 09 5110 1200.
        </p>
    </div>

    <div class="column2">
        <h3>
            18. Sovellettava laki ja oikeuspaikka
        </h3>
        <p>
            Tilisopimukseen sovelletaan Suomen lakia. Tilisopimuksesta aiheutuneet kiistat ratkaistaan Suomessa sen paikkakunnan käräjäoikeudessa, jonka tuomiopiirissä asiakkaalla on kotipaikka. Mikäli asiakkaalla ei ole kotipaikkaa Suomessa, kiistat ratkaistaan Helsingin käräjäoikeudessa.
        </p>

        <h3>19. Henkilötiedot</h3>
        <p>
            Brocc on vastuussa siitä, että tilinomistajan henkilötietoja käsitellään voimassa olevan lainsäädännön ja viranomaisten antamien määräysten mukaisesti. Brocc käyttää henkilötietoja asiakassuhteen ylläpitämiseen, tehtyjen sopimusten täyttämiseen tai lakien ja asetusten asettamien velvollisuuksien täyttämiseen. Henkilötietoja voidaan käyttää myös markkina- ja asiakasanalyyseihin, liiketoiminnan seuraamiseen ja kehittämiseen, riskienhallintaan ja markkinointiin. Brocc voi tarvittaessa täydentää annettuja henkilötietoja yksityisistä ja julkisista rekistereistä hankkimillaan tiedoilla, esimerkiksi hakemalla osoitetietoja Digi- ja väestötietovirastosta.
        </p>
        <p>
            Broccilla on oikeus luovuttaa tietoja kolmannelle osapuolelle pankkisalaisuuden estämättä, mikäli tämä kuuluu samaan konserniin Broccin kanssa tai mikäli kyse on Broccin yhteistyökumppanista. Broccilla on oikeus luovuttaa edellä kerrottuja tietoja myös EU:n ja Euroopan talousalueen ulkopuolelle. Henkilötietoja ei luovuteta Brocc Finance AB konsernin ulkopuolelle, paitsi käsiteltäväksi Broccin puolesta edellä esitetyn mukaisesti ja silloinkin erityisen salassapitosopimuksen mukaisesti. Broccilla on oikeus luovuttaa henkilötietoja tilisopimuksen siirron saajalle tilanteessa, jossa Brocc käyttää oikeuttaan siirtää tilisopimus. Broccilla on lisäksi oikeus tallentaa tilinomistajan ja Broccin välinen yhteydenpito.
        </p>
        <p>
            Tilinomistaja voi pyytää, että rekisteröityjä henkilötietoja oikaistaan tai poistetaan tai hän voi kieltää suoramarkkinoinnin ilmoittamalla Broccille osoitteeseen: Brocc, Talletukset, PL 359, 00101 Helsinki. Tilinomistajalla on oikeus kerran vuodessa pyytää maksutta selonteko tiedoista, joita hänestä on Broccin rekisterissä ja miten tietoja käytetään lähettämällä kirjallinen pyyntö yllä olevaan osoitteeseen.
        </p>
        <p>
            Laki rahanpesun ja terrorismin rahoittamisen estämisestä 444/2017 asettaa vaatimuksia Broccia kohtaan muun muassa siten, että Brocc on velvollinen hankkimaan riittävästi tietoja asiakkaan tunnistamiseksi. Tämä tapahtuu tilin avaamisen yhteydessä. Tilinomistaja on tietoinen siitä, että Brocc voi tarvittaessa hankkia lisätietoja tilinomistajalta asiakkaan tunnistamista koskevien säännöksien mukaan, jotka on asetettu sekä rahanpesun vastaisessa lainsäädännössä että Finanssivalvonnan vaatimuksissa.
        </p>
        <p>
            Hyväksyessään ehdot tilinomistaja antaa saamalla suostumuksensa siihen, että Broccilla on oikeus käsitellä henkilötietoja edellä kuvatulla tavalla.
        </p>
    </div>
</div>

<div class="page extra-padding-top">
    <div class="column1">
        <h3>
            20. Peruuttamisoikeus
        </h3>
        <p>
            Etäsopimuksena tehty uusi tilisopimus käsittää peruuttamisoikeuden etäsopimuksia koskevan lainsäädännön mukaisesti. Peruuttamisoikeus on neljätoista (14) päivää sopimuksen tekemisestä tai siitä myöhemmästä ajankohdasta, jona tilinomistaja on saanut ennakkotiedot ja sopimusehdot pysyvällä tavalla.
        </p>
        <p>
            Jos asiakas haluaa käyttää peruuttamisoikeuttaan, hänen tulee ilmoittaa asiasta Broccille, esimerkiksi postitse (Brocc Talletukset, PL 359, 00101 Helsinki) tai sähköpostitse (talletukset@brocc.fi). Peruuttamisilmoituksessa on yksilöitävä peruutettava sopimus.
        </p>
        <p>
            Asiakkaan käyttäessä peruuttamisoikeutta, on Broccin ensi tilassa ja viimeistään 30 päivän kuluessa ilmoituksen vastaanottamisesta maksettava talletusvarat tilinomistajan etukäteen ilmoittamalle vastatilille. Broccilla on oikeus korvaukseen tilisopimuksen mukaisesta palvelusta ajalta, jona palvelua on käytetty peruuttamisoikeuden käyttöön saakka. Brocc ilmoittaa sopimusta tehtäessä tai hinnastossaan ne maksut ja palkkiot, jotka asiakas on velvollinen suorittamaan, jos hän käyttää peruuttamisoikeuttaan.
        </p>

        <h3>
            21. Sopimuksen siirtäminen
        </h3>
        <p>
            Broccilla on oikeus luovuttaa tilisopimus kokonaan tai osittain kaikkine oikeuksineen ja velvollisuuksineen kolmannelle osapuolelle tilinomistajaa kuulematta. Tilinomistajalla ei ole oikeutta siirtää tilisopimuksen mukaisia oikeuksiaan tai velvoitteitaan.
        </p>

        <h3>
            22. Tietoa talletussuojasta
        </h3>
        <p>
            Brocc Säästötili kuuluu Ruotsin talletussuojan piiriin Ruotsin valtiokonttorin (Riksgälden) päätöksen mukaisesti. Talletussuoja tarkoittaa, että mikäli Brocc Finance AB asetetaan konkurssiin tai Ruotsin Finanssivalvonta (Finansinspektionen) tekee päätöksen korvausvastuun voimaanastumisesta, on jokaisella asiakkaalla oikeus korvaukseen, joka suojaa 100 000 euroon asti tallettajan yhteenlasketut tileillä olevat talletusvarat. Ruotsin valtiokonttori maksaa korvauksen asiakkaille viimeistään 7 pankkipäivän kuluessa konkurssipäätöksestä. Lisätietoja osoitteessa www.insattningsgarantin.se.
        </p>
    </div>
    <div class="column2">
        <h3>
            23. Palveluntarjoaja ja valvova viranomainen
        </h3>
        <p>
            Brocc Finance AB, filial i Finland, aputoiminimi Brocc, Y-tunnus: 2760357-3. PL 359, 00101, Helsinki, puh. 010 5248 410, sähköposti info@brocc.fi, www.brocc.fi.
        </p>
        <p>
            Brocc Finance AB, filial i Finland on merkitty Patentti- ja rekisterihallituksen ylläpitämään kaupparekisteriin.
        </p>
        <p>
            Brocc Finance AB, kotipaikka Tukholma, rek.nro 556058-8740, rekisteriviranomainen Yhtiövirasto, Ruotsi.
        </p>
        <p>
            Brocc Finance AB:n valvova viranomainen on Ruotsin rahoitusmarkkinoita valvova lupa- ja valvontaviranomainen Finansinspektionen, Box 7821, SE- 103 97, Stockholm, puhelin +46 8 408 980 00, sähköposti finansinspektionen@fi.se.
        </p>
        <p>
            Brocc Finance AB, filial i Finlandin toimintaa valvoo rajoitetussa laajuudessa Finanssivalvonta, PL 103, FI-00101, Helsinki, puhelin 09 183 5339, sähköposti kirjaamo@finanssivalonta.fi.
        </p>
        <p>
            Kuluttaja-asioissa menettelytapoja valvoo myös kuluttaja-asiamies, KKV, PL 5, 00531 Helsinki, puhelin 029 505 3000, www.kkv.fi.
        </p>
    </div>
</div>